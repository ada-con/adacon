---
title: >
  AdaCon: Gratis tech konferanse hvor alle speakere er fra underrepresenterte grupper
lang: "no"
subtitle: Alle kan delta, uansett bakgrunn
---

Tirsdag 10. oktober, på Ada Lovelace Day (andre tirsdag i oktober), så starter vi opp igjen konferansen vi begynte å arrangere før pandemien.

Nå med [speakere](/#speakers) fra mange forskjellige underrepresenterte grupper, og ikke bare kvinner.

I 2019 holdt vi en liten gratis halv-dags konferanse i lokalene til Blank, hvor alle speakerene var kvinner som jobbet hands-on med tech.

- [Bilder](https://www.instagram.com/adacon_no/)
- [Agenda 2019](https://techwomen.no/ada-lovelace-day-2019.html)
- Omtale:
  - [digi.no: Patricia Aas arrangerer pris for kvinner som «faktisk jobber i IT»](https://www.digi.no/artikler/patricia-aas-arrangerer-pris-for-kvinner-som-faktisk-jobber-i-it/471216)
  - [digi.no: Pris til kvinner i tech: Disse har fått Patricia Aas-prisen](https://www.digi.no/artikler/pris-til-kvinner-i-tech-disse-har-fatt-patricia-aas-prisen/475825)

I år har vi utvidet konseptet for å kunne inkludere flere grupper, i tillegg til kvinner, som også er underrepresentert i tech. Tech sektoren lager systemer og produkter som former livene våre, og for å gjøre en god jobb med å lage ting som favner alle, må vi også reflektere samfunnet rundt oss.

På _Ada Lovelace Day 2023_, på [Rebel ved St.Olavs plass i Oslo](https://goo.gl/maps/YoK8hGeAboBpUiuG6), vil vi gjøre første iterasjon med dette nye konseptet: en full dag med talks fra folk fra underrepresenterte grupper som jobber med tech, som snakker om faget sitt.

Som sist sponser [NDC](https://ndcconferences.com/) filming og streaming på YouTube av talkene og Rebel sponser oss med lokalene. Vi prøver nå å få på plass nok sponsorer til å dekke mat til alle deltagere. Vi har allerede et par som har sagt ja, men vi trenger flere!

Målsetningen med AdaCon er å løfte fram rollemodeller. For hvis vi vil at alle deler av samfunnet skal delta i tech, så må vi vise folk som tenker på det, at det finnes andre som dem som ikke bare lykkes, men som er lidenskapelige rundt faget sitt.

Ta kontakt med Patricia Aas på [patricia@turtlesec.no](mailto:patricia@turtlesec.no) eller på telefon [+4799004322](99004322) for mer info.
